.. -*- coding: utf-8 -*-
.. :Project:   SoL -- SoLitude variant
.. :Created:   dom 5 apr 2020, 09:19:34
.. :Author:    Lele Gaifax <lele@metapensiero.it>
.. :License:   GNU General Public License version 3 or later
.. :Copyright: © 2020 Lele Gaifax
..

================================
 Gioco del Carrom in solitudine
================================

Durante i primi mesi dell'anno 2020 l'intera umanità ha affrontato un'impetuosa `emergenza
sanitaria`__: probabilmente per la prima volta nella storia, tutte le attività umane in tutte
le aree popolate del pianeta sono state (s)travolte, e mentre scrivo nessuno sa ancora di
preciso quanto potrà durare, né tanto meno quali potranno essere le conseguenze sociali ed
economiche a lungo termine.

Il mio pensiero va ai familiari delle centinaia di migliaia di vittime e al tempo stesso a
tutte le persone che, mettendo in secondo piano la loro stessa salute e a repentaglio quella
dei loro cari, fronteggiano la pandemia.

__ https://it.wikipedia.org/wiki/Pandemia_di_COVID-19_del_2019-2020


.. _corona carrom:

Corona Carrom
=============

Dal momento che sostanzialmente l'unica difesa che possiamo applicare è quella del
`distanziamento sociale`__ e che tutte le attività ludiche di gruppo sono state sospese a tempo
indeterminato, i Carrommisti si sono adeguati, inventandosi una diversa modalità competitiva ai
normali tornei, basata su una variante del gioco conosciuta come “Danwei Grade” usata
principalmente come allenamento.

__ https://it.wikipedia.org/wiki/Pandemia_di_COVID-19_del_2019-2020#Distanziamento_sociale

**State a casa e fate pratica!**


Regole del gioco
----------------

La partita deve essere registrata **live** sul gruppo ``Facebook`` appropriato:

- vai al gruppo che ti è stato assegnato
- fai clic su ``Live Video`` nella parte superiore della pagina
- fai clic su ``Avvia video`` quando sei pronto per giocare

1. Disporre le pedine sul tavolo. Durante il gioco devi imbucare tutte le pedine sia
   bianche che nere senza alcun ordine. La regina rossa può essere imbucata in qualsiasi
   momento e non è necessario confermarla.

2. Spacca e inizia a contare il numero di colpi errati, cioè che imbucano niente.

3. Se nella spaccata riesci a imbucare una o più pedine, il conteggio dei colpi è 0 (zero). Se
   non sei riuscito a imbucare conta 1 (uno).

4. Aggiungi 1 (uno) al conteggio ogni volta che non riesci a imbucare.

   Segui la regola ufficiale di *Due* e *Double Due* (*Penalità*):

   *Due*
     estrai 1 pedina e posizionala nel cerchio sul lato opposto rispetto a te e aggiungi 1 al
     conteggio

   *Double Due*
      estrai 2 pedine e posizionale orizzontalmente in modo che si tocchino in qualsiasi punto
      del cerchio senza aggiungere al conteggio

5. Il primo board termina quando si imbucano tutte e 18 pedine e la regina. Nota il conteggio
   degli errori effettuati per finire il primo board.

6. Ripetere il test sopra per 4 board e annotare il numero di colpi persi in ciascun board.

7. Alla fine, visita l'URL della pagina SoL che ti è stato inviato via email e inserisci i
   conteggi nel modulo e confermalo.
